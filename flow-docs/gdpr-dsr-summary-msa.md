---
title: Samenvatting van aanvragen door betrokkenen in het kader van de AVG voor Microsoft-accounts (MSA) | Microsoft Docs
description: Informatie over hoe u moet reageren op AVG-verzoeken van betrokkenen voor Microsoft Flow.
services: ''
suite: flow
documentationcenter: na
author: KentWeareMSFT
manager: KFile
editor: ''
tags: ''
ms.service: flow
ms.devlang: na
ms.topic: article
ms.tgt_pltfrm: na
ms.workload: na
ms.date: 5/16/2018
ms.author: keweare
ms.openlocfilehash: b6fdcd33fd657086a5d37919858eceefabd18934
ms.sourcegitcommit: 945614d737d5909c40029a61e050302d96e1619d
ms.translationtype: HT
ms.contentlocale: nl-NL
ms.lasthandoff: 06/04/2018
ms.locfileid: "34562997"
---
# <a name="respond-to-gdpr-data-subject-rights-dsrs-requests"></a>Reageren op aanvragen van betrokkenen in het kader van de AVG

In dit artikel wordt de Algemene verordening gegevensbescherming (AVG) van de Europese Unie beschreven en vindt u stappen die u kunt ondernemen om naleving van de AVG te ondersteunen voor Microsoft Flow-gebruikers die worden geverifieerd met Microsoft-accounts (MSA).

## <a name="prerequisites"></a>Vereisten

U hebt een Microsoft-account met een [gratis Microsoft Flow-licentie](https://flow.microsoft.com/pricing/) nodig om de stappen in dit artikel uit te voeren.

>[!TIP]
> Informatie over naleving van de AVG is ook beschikbaar voor gebruikers die worden geverifieerd met [Azure Active Directory-accounts](gdpr-dsr-summary.md).
>
>

## <a name="respond-to-dsrs-for-microsoft-flow-customer-data"></a>Reageren op aanvragen van betrokkenen voor klantgegevens in Microsoft Flow

Een formele aanvraag door betrokkenen aan een verwerkingsverantwoordelijke om actie te ondernemen op de persoonsgegevens van de betrokkene wordt een verzoek van betrokkene genoemd. Persoonsgegevens zijn in de AVG gedefinieerd als **alle gegevens die betrekking hebben op een geïdentificeerde of identificeerbare natuurlijke persoon**. De AVG verleent personen (aangeduid als betrokkenen) rechten voor het beheren van de persoonsgegevens die zijn verzameld door een werkgever, bureau of organisatie (bekend als de verwerkingsverantwoordelijke, of gewoon verantwoordelijke). Het gaat om de volgende rechten:

* Het ophalen van kopieën van persoonsgegevens.
* Het aanvragen van verbeteringen in persoonsgegevens.
* Het beperken van de verwerking van persoonsgegevens.
* Het verwijderen van persoonsgegevens.
* Het ontvangen van persoonsgegevens in een digitale indeling zodat de gegevens naar een andere verwerkingsverantwoordelijke kunnen worden verplaatst.

Microsoft biedt producten, services en hulpprogramma's om verwerkingsverantwoordelijken te helpen bij het zoeken naar en verwerken van persoonsgegevens als reactie op een verzoek van een betrokkene betreffende gegevens die in de cloud zijn opgeslagen.

Hier volgt een kort overzicht van de processen die in deze handleiding worden beschreven:

1. **Ontdekken**: gebruik zoek- en detectieprogramma's om gemakkelijker te zoeken naar klantgegevens die het onderwerp van een verzoek van een betrokkene kunnen zijn. Als u vaststelt dat u conform de richtlijnen van uw verwerkingsverantwoordelijke stappen moet ondernemen met betrekking tot de documenten die u verzamelt, kunt u een of meer van de acties voor aanvragen van betrokkenen uitvoeren die in de volgende stappen worden beschreven. Raadpleeg de [Microsoft Flow DSR Discovery-documentatie voor Microsoft-accounts](gdpr-dsr-discovery-msa.md) voor meer informatie. U kunt ook vaststellen dat de aanvraag niet voldoet aan de richtlijnen van uw verwerkingsverantwoordelijke voor het reageren op aanvragen van betrokkenen.

1. **Toegang**: haal persoonsgegevens op die zich in de Microsoft-cloud bevinden en, als daarom wordt verzocht, maakt u er een kopie van die beschikbaar kan worden gesteld aan betrokkene.

1. **Rectificeren**: breng waar van toepassing wijzigingen aan of implementeer andere aangevraagde acties voor de persoonsgegevens.

1. **Beperken**: beperk de verwerking van persoonsgegevens, hetzij door het verwijderen van licenties voor verschillende onlineservices, hetzij door het waar mogelijk uitschakelen van de gewenste services. U kunt ook gegevens uit de Microsoft-cloud verwijderen en deze lokaal of op een andere locatie bewaren.

1. **Verwijderen**: verwijder definitief persoonsgegevens in de Microsoft-cloud. Meer informatie over het [verwijderen van persoonsgegevens voor Microsoft-accounts](gdpr-dsr-delete-msa.md). Meer informatie over [het sluiten van een Microsoft-account](gdpr-dsr-accountclose-msa.md).

1. **Exporteren**: verstrek een digitale kopie (in een voor machines leesbare indeling) van persoonsgegevens. [Meer informatie over het exporteren van persoonsgegevens voor Microsoft-accounts](gdpr-dsr-export-msa.md).